---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults
# Analiza Algoritmilor - Tema 1 - 2022

layout: home
title: Cerință 
permalink: /cerinta/
---

Realizați un studiu comparativ privind principalii algoritmi care rezolvă o problemă aleasă de voi, din lista de mai jos. Studiul va fi realizat pe seturi de date cât mai variate, propuse de voi, care să evidențieze principalele criterii de alegere (avantaje, dezavantaje) pentru algoritmii analizați. 

Prin această temă ne propunem următoarele obiective:

- Familiarizarea cu o problemă importantă de algoritmică și aplicațiile sale practice.
- Îmbunătățirea abilității de a analiza și a compara performanța mai multor soluții.
- Dezvoltarea abilității de a interpreta și prezenta rezultatele analizei.

Tema are asociate în total 1.75 puncte dar puteți acumula mai multe puncte cu diferite bonusuri. 

## Timeline

### Etapa 0

Înscrieți-vă opțiunile de probleme, respectiv algoritmi preferate în acest formular [TODO]. Tema va fi alocată folosind 
un script automat, în funcție de ordinea completării formularului și opțiunile alese.

### Etapa 1 - 10% din punctajul total

Pentru prima etapă veți redacta un document de 1-2 pagini, care va reprezenta punctul de plecare pentru etapa finala. Documentul va avea următoarea structură:


- [10%] 1. **Descrierea problemei rezolvate**, respectiv menționarea unei aplicații practice.
- [20%] 2. **Specificarea soluțiilor alese** și, eventual, detalii relevante legate de implementarea acestora.
- [60%] 3. **Evaluarea soluțiilor**.
Descrieți care sunt criteriile de evaluare pe care le veți folosi pentru a analiza performanța soluției. 
Detaliați cum ați întocmi un set de teste pentru a valida corectitudinea, respectiv eficiența soluțiilor alese.
- [10%] 4. **O selecție de referințe** pe care le considerați relevante pentru tema aleasă.

**Indicații**

- Înainte de a vă apuca de scris, este util să vă documentați din mai multe surse pentru a înțelege mai bine problema și soluțiile sale.
- Scopul principal al acestei etape este să primiți sugestii de îmbunătățire referitoare la modalitatea de rezolvare a problemei propuse sau legate de redactarea documentului. Este foarte important atât pentru această etapă, cât si pentru celelalte, să încercați să oferiți cât mai multe detalii.
- Cerința legată de evaluarea soluțiilor valorează 60% din punctajul alocat etapei! Pentru o evaluare riguroasă, în alegerea testelor trebuie să țineți cont atât de dimensiunea datelor de intrare, cât și de alte proprietăți specifice problemei.

### Etapa 2 - 40% din punctajul total

Aceasta etapă va consta din:

- [50%] **Implementarea efectivă a soluțiilor alese**, respectând indicațiile specificate în secțiunea problemei alese.
- [50%] **Realizarea unui set de teste** pentru verificarea corectitudinii, respectiv eficienței soluțiilor propuse.

**Indicații**

- Încercați să generați teste cât mai variate. Este foarte important să aveți teste diversificate în funcție de dimensiune, de modul în care sunt reprezentate datele, eventual și în funcție de algoritm. Ne așteptăm să aveți cel puțin 10 de teste generate. Nu este necesar să exagerați, să generați 100 de teste, dar o temă cu puține teste va fi punctată corespunzător.
- Temele vor fi verificate automat, pe testele propuse de voi, respectiv pe un set de teste private.
- Atât testele, cât și soluțiile propriu-zise pot fi realizate într-un limbaj la alegerea voastră dar nu aveți voie să folosiți biblioteci externe.

### Etapa 3 - 50% din punctajul total

Pentru această etapă veți finaliza studiul comparativ început la etapa 1. Acesta va fi structurat în felul următor:

1. **Introducere** [10%]
- Descrierea problemei rezolvate. [1%]
- Exemple de aplicații practice pentru problema aleasă. [4%]
- Specificarea soluțiilor alese. [1%]
- Specificarea criteriilor de evaluare alese pentru validarea soluțiilor. [4%]
2. **Prezentarea soluțiilor** [40%]
- Descrierea modului în care funcționeaza algoritmii aleși. [10%]
- Analiza complexitații soluțiilor. [15%]
- Prezentarea principalelor avantaje și dezavantaje pentru soluțiile luate în considerare. [15%]
3. **Evaluare** [40%]
- Descrierea modalitații de construire a setului de teste folosite pentru validare. [9%]
- Menționați specificațiile sistemului de calcul pe care ați rulat testele (procesor, memorie disponibilă). [1%]
- Ilustrarea, folosind grafice/tabele, a rezultatelor evaluării soluțiilor pe setul de teste. [20%]
- Interpretarea, succintă, a valorilor obținute pe teste. Dacă apar valori neașteptate, încercați să oferiți o explicație. [10%]
4. **Concluzii** [6%]
  - Precizați, în urma analizei făcute, cum ați aborda problema în practică; în ce situații ați opta pentru una din soluțiile alese. [6%]
5. **Bibliografie** [2%]

**Format document** [2%]:
Pentru realizarea documentului **veți folosi formatul LNCS**. Template-urile pentru Latex si Word sunt 
disponibile [aici](https://www.springer.com/computer/lncs?SGWID=0-164-6-793341-0). 
Temele care nu vor respectă formatul LNCS vor fi penalizate.

**Indicații**
- Vă recomandăm să lucrați în Latex.
- Este important să respectaţi exact formatul si toate subsecţiunile, pentru a le putea identifica uşor la corectare.
- Încercați să oferiți cât mai multe detalii și să existe **suficiente** grafice și tabele pentru experimentele făcute de voi.
Veți avea nevoie de minim 2-3 tabele/minim 2-3 grafice pentru a expune toate informațiile cerute.
- Orientativ, o lucrare bună va avea 8-10 pagini dar nu punctăm numărul propriu-zis de pagini, ci conținutul acestora.


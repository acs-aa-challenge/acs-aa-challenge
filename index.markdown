---
# Analiza Algoritmilor - Challenge 2023

layout: home
title: Cerință
[//]: # (permalink: /cerinta/)
---

Realizați un studiu comparativ privind principalii algoritmi care rezolvă o problemă aleasă de voi, din 
<a href="https://acs-aa-challenge.github.io/acs-aa-challenge/probleme/">lista de probleme</a>. Studiul va fi realizat pe seturi de date cât mai variate, propuse de voi, care să evidențieze principalele criterii de alegere (avantaje, dezavantaje) pentru algoritmii analizați. 

Prin această temă ne propunem următoarele obiective:

- Familiarizarea cu o problemă importantă de algoritmică și aplicațiile sale practice.
- Îmbunătățirea abilității de a analiza și a compara performanța mai multor soluții.
- Dezvoltarea abilității de a interpreta și prezenta rezultatele analizei.

In funcție de complexitatea contribuțiilor, puteți primi între 0 și 2p (din 10) bonus, peste celelalte activități din timpul semestrului.

**Important**:
- Puteți propune rezolvarea unei probleme diferite de cele din listă care vă pasionează (Să îmi dați un mesaj pe Teams înainte să vă apucați).
- Pentru un punctaj mai mare, puteți opta pentru algoritmi suplimentari/mai eficienți decât cei menționați în lista de probleme.

Tema ar trebui trimisă până în penultima săptămână din semestru (~12 Ianuarie) ca să am timp să mă uit peste ea până la final. :-)

## Detalii submisie

Submisia voastră va conține:
1. [15% din punctajul total] **Implementarea efectivă a soluțiilor alese**, respectând indicațiile specificate în secțiunea problemei alese.

3. [25% din punctajul total] Un **set de teste exhaustiv** pentru verificarea corectitudinii, respectiv eficienței soluțiilor propuse.
    - Documentați alegerile făcute într-un fișier Readme.

3. [50% din punctajul total] **Studiul comparativ** propriu-zis. Acesta va fi structurat în felul următor:
   1. **Introducere** [10%]
   - Descrierea problemei rezolvate. [1%]
   - Exemple de aplicații practice pentru problema aleasă. [4%]
   - Specificarea soluțiilor alese. [1%]
   - Specificarea criteriilor de evaluare alese pentru validarea soluțiilor. [4%]
   2. **Prezentarea soluțiilor** [40%]
   - Descrierea modului în care funcționeaza algoritmii aleși. [10%]
   - Analiza complexitații soluțiilor. [15%]
   - Prezentarea principalelor avantaje și dezavantaje pentru soluțiile luate în considerare. [15%]
   3. **Evaluare** [40%]
   - Descrierea modalitații de construire a setului de teste folosite pentru validare. [9%]
   - Menționați specificațiile sistemului de calcul pe care ați rulat testele (procesor, memorie disponibilă). [1%]
   - Ilustrarea, folosind grafice/tabele, a rezultatelor evaluării soluțiilor pe setul de teste. [20%]
   - Interpretarea, succintă, a valorilor obținute pe teste. Dacă apar valori neașteptate, încercați să oferiți o explicație. [10%]
   4. **Concluzii** [6%]
   - Precizați, în urma analizei făcute, cum ați aborda problema în practică; în ce situații ați opta pentru una din soluțiile alese. [6%]
   5. **Bibliografie** [2%]

   **Format document** [2%]:
   - Pentru realizarea documentului **veți folosi formatul LNCS**.
     - Template pentru [LaTeX](https://www.overleaf.com/latex/templates/springer-lecture-notes-in-computer-science/kzwwpvhwnvfj) (Vă încurajăm să lucrați direct în LaTeX).
     - Template pentru [Word](https://resource-cms.springernature.com/springer-cms/rest/v1/content/19238706/data/v1). 
     - Alte informații sunt disponibile [aici](https://www.springer.com/computer/lncs?SGWID=0-164-6-793341-0).
   - Temele care nu vor respectă formatul LNCS vor fi penalizate.

**Indicații**
- Vă recomandăm să lucrați în LaTeX.
- Este important să respectaţi exact formatul si toate subsecţiunile, pentru a le putea identifica uşor la corectare.
- Încercați să oferiți cât mai multe detalii și să existe **suficiente** grafice și tabele pentru experimentele făcute de voi.
Veți avea nevoie de minim 2-3 tabele/minim 2-3 grafice pentru a expune toate informațiile cerute.
- Orientativ, o lucrare bună va avea 8-10 pagini dar nu punctăm numărul propriu-zis de pagini, ci conținutul acestora.
